# -*- mode: mandoku-view; -*-
#+TITLE: 玉楮集
#+DATE: 2015-08-25 00:05:29.164161
#+PROPERTY: ID KR4d0349
#+PROPERTY: BASEEDITION WYG    
#+PROPERTY: JUAN 卷三
<pb:KR4d0349_WYG_003-1a>¶
欽定四庫全書¶
　玉楮集巻三　　　　　　　宋　岳珂　撰¶
　　荷花盛開以病旬餘不至亭上偶成二唐律¶
病襟傭䇿杖天鏡恰開奩青葢迷前浦紅粧間曲櫩藻¶
窺知鷺下萍破識魚潛㑹看吳公陣宮蛙奏曉嚴¶
好在中孚澤猶横未濟舟擲金隨栁舞跳玉趂蓮謳埽¶
榻方思士鈎簾也覔侯病夫均一笑此意本無求¶
　　予歸未省松楸將以初秋望前汎湖之龍門已戒¶
<pb:KR4d0349_WYG_003-1b>¶
　　　舟艦而連夕雨作不見月因賦天問二章¶
擬放平湖月下船櫂歌中夕發長川蘋風好為雲開幕¶
蘭槳不妨人扣舷猨鶴候迎將曉日魚龍悲嘯未晴天¶
玉川搨額金沙上閶闔封詞漫一牋¶
小心風伯紫宫回眼看銀蟾海上來𤣥豹又成漫谷霧¶
斷虹猶作隠山雷便教雨積三時害未信晴無一日開¶
待試平生補天手為君明鏡再安臺¶
　　秋夕有感二首¶
<pb:KR4d0349_WYG_003-2a>¶
早嵗驪車擁漢闗憂心耿耿日凋顔秋成正望狼烽急¶
夜枕不禁魚目鰥三仕古猶闗喜愠萬金今不博安閒¶
回思此日一尊酒只合長居木雁間¶
從來難辨是幾微談者雖多覺者希小隙便須防蟻穴¶
大寒何必泣牛衣無旁掣肘方成事不早抽頭即禍機¶
莫道不才明主棄也曽攖頷觸天威¶
　　寄李㣲之秘監三首¶
引領蓬萊唐謫仙湓江一别又經年麟臺高躡三神路¶
<pb:KR4d0349_WYG_003-2b>¶
狐筆方持千載權罏裊新煙招我隠驛催逸事仗誰傳¶
校旗猶識臨淮略更待涼臺親簡編(㣲之以史館牒來/索予所撰東陲筆)¶
(畧以秋暑/未暇編寫)¶
去冬雪裏拜箋題曾說新除到殿西劒棧雲連呉壘火¶
函闗日照漢封泥剡藤幸有繫書雁錦栢難尋隔葉鸝¶
便是韓壇作曽築田蕪亦盍賦歸兮¶
棠湖浩蕩有盟鷗塞上歸來賦葉舟范蠡功名付西子¶
庾公風月自南樓不虞繞指柔百鍊已幸安心老一丘¶
<pb:KR4d0349_WYG_003-3a>¶
從此書來訪生死漢陽煙樹隔呉頭¶
　　讀劉琨傳¶
古來萬事無真實賴有區區史筆存士雅聞雞偶同被¶
至今起舞說劉琨¶
　　送喬江州將漕江右¶
獵獵英聲世少雙兩年鄉國望麾幢才猷牛刃硎初試¶
筆力龍文鼎獨扛風節又新唐十道恩波仍浹禹三江¶
澄清何事先經濟尚使尊賢志未降¶
<pb:KR4d0349_WYG_003-3b>¶
昔日東州看陣圖武昌陸續拜魚書我歸舊齒邦人版¶
公去新乗使者車但願世官居鼎鼐從教埜老自犂鋤¶
西風鴻雁方遵渚時有音塵接里廬¶
　　次韻喬江州琵琶亭詩二首(有序/)¶
　　　(繡史秘閤兵部牧九江之再嵗新築琵琶亭復/樂天故事兵部生于壬子正與樂天同其在郡)¶
　　　(月日亦有脗合者按樂天以元和乙未為江州/典午次年丙申始作此歌戊戌嵗改刺忠州其)¶
　　　(行當作己亥春故宴别詩有春寒散醉顔之句/莫春遂入峽四月作木蓮詩則始至忠南又有)¶
　　　(南國秋猶熱西齋夜漸涼之句則合莵時已秋/矣兵部亦以戊戌嵗出守至己亥夏乗四馬車)¶
<pb:KR4d0349_WYG_003-4a>¶
　　　(計交篆而去當亦在秋若合質劑盖如此名篇/紀叙不鄙録教因繼絶倡以後鄊邦盛事嘉熙)¶
　　　(三禩中元日/郡人岳珂)¶
共生壬子兩仙翁不為離春惜斷蓬鐵撥鵾絃遺響在¶
繡衣龍節賞音同穆曹技埓名俱勝唐宋詩傳句並工¶
擊節雲箟定誰是茫茫江月思何窮¶
一葉西歸老倦翁高樓突兀記推蓬景隨湓浦江山改¶
人與香山嵗月同異世剖符傳事比出門合轍見詩工¶
我來君去如鴻燕休歎長安目力窮¶
<pb:KR4d0349_WYG_003-4b>¶
　　聞江陵江帥海病訃二首¶
陷陣搴旗乆冠軍兩年為國守西門枕戈常抱填膺憤¶
鑄印方承繫肘恩汗馬䇿功雖屢奏寢蛟遺恨正須論¶
尺緘一介纔經月寂寞英聲已九京¶
荆楚初歸士若雲連營幾載守空囷度支入境方移粟¶
神䇿呼街自脫巾我已課無從此有君方舉故責之新¶
可憐一夜妖星隕不見春耕雜渭濵(予始至湖廣之日/前政拖江陵錢粟)¶
(五百予既代償其三而江盡/以為今政之逋故末篇及之)¶
<pb:KR4d0349_WYG_003-5a>¶
　　得陳元履家書六言四首¶
病骨經秋易怯人情比日多疎驚起打門軍將傳來置¶
驛家書¶
老病兩無世用謀謨百不如人喜見東床論事誰言下¶
榻生塵¶
安問經時落落邊聲鎮日搖搖寄賀塞翁馬失決疑天¶
老龜焦¶
窺户幾回鵲喜繞階一夜蛩吟痛飲政須似舊安居且¶
<pb:KR4d0349_WYG_003-5b>¶
願如今¶
　　觀物四首¶
　　　蛩¶
春蠶繰繭白如霜機婦停機待天涼井蛩一夜秋已至¶
寸絲千結縈柔腸催租吏囂翁媪怒裘葛未成心轉苦¶
篝燈促織永夜忙悔殺比隣日長語¶
　　　蛙¶
鳴蛙恰恰地底鳴池泉深澈池草青秧田正枯須水活¶
<pb:KR4d0349_WYG_003-6a>¶
龍骨車翻蛙不驚在池固合憂涸鮒鼓吹未妨明月步¶
可憐强聒將何為到底官私不闗汝¶
　　　蟬¶
亂蟬凄咽下復高逢秋輒作升木號老夫觸熱思静臥¶
夕陽畏見聲嘈嘈客來畫策誇莫二伐木驅蟬蟬不至¶
不辭來嵗無繁隂正恐先為斧斤費¶
　　　蚊¶
嗇夫利口工噬膚纎腰蠆尾不受驅不知一噤何所苦¶
<pb:KR4d0349_WYG_003-6b>¶
拍拍攘攘歌且呼清晨出帷晝藏隙正是袢蒸炎暑日¶
但願涼風即日來且為蒼生膏血惜¶
　　紫微花¶
凡卉同資造化工紫㣲元不待東風明霞絢爛瓊為蕊¶
曉日離披綺作叢塵境斷無青瑣隔仙姿元與赤城通¶
最憐耐乆堪承露誰道花無百日紅¶
　　新刋予西陲奏藁成¶
昔人甫徹棄芻狗此日已歸談木牛報國無階空馬革¶
<pb:KR4d0349_WYG_003-7a>¶
託身有地早菟裘乗車載苡纔經謗三宿戀桑真可羞¶
掩巻勿驚臣議戅舜曈應顧殿西頭¶
　　閒居六詠¶
　　　早起¶
五夜玉繩轉雙轤金井寒背人蚊作市欺夢蟈鳴官竹¶
逕風初度松梢月尚圓踞龜猶汗漫何計覔乗鸞¶
　　　午睡¶
東日平明際北忩高臥時五經方坦腹百慮且伸眉蕉¶
<pb:KR4d0349_WYG_003-7b>¶
覆從疑鹿槐安更獵龜覺來還一筦七椀玉川詩¶
　　　晝閒¶
用闗無用地才與不才間萬法因心起幾人如我閒床¶
頭看黄巻屋外儘青山隠几逌然笑何人戰觸蠻¶
　　　晡飲¶
閒居欣少事燕坐覺無營炎暑鏖天陣驅除須酒兵勿¶
嫌晡日杲自有晚風清堪笑竹中飲終成七子名¶
　　　晚歩¶
<pb:KR4d0349_WYG_003-8a>¶
抱病游從少居閒醉醒頻心懷喜無事脚力尚隨人野¶
徑經行地園亭自在身不妨歸歩晚長趂月華新¶
　　　夜坐¶
一忩涼浸月四壁息聞雷銅漏水仍滴金爐香未灰徘¶
徊聴蛩逺熠燿逐螢來看劍挑燈乆譙城角引梅¶
　　予自武昌携二猨歸夜聞清嘯偶成¶
樂天聴琵琶嘗賦猿哀鳴物産無古今均此潯陽城我¶
居廬山趾日夕游郊坰步足歴幽谷登山窮絶陘經行¶
<pb:KR4d0349_WYG_003-8b>¶
徧巖岫未始聞此聲相望三百年山木同虞衡詎可風¶
氣殊乃亦殊所生矯矯長臂公相從東歸舲皎皎白玉¶
面𤣥衣吟嘯清綫垂黄金衣詭侍誇異形不繫李約鐵¶
悲風動南&KR0893;不把碧玉環峽山棲杳冥楚賓攀樹枝腸¶
斷不堪聴變化倐異塗更作巴西稱突兀見眼前兒童¶
不知名西軒驟雨過東牖初月明循階聞夜蛩有酒仍¶
獨傾忽聞湘水吟頓覺凄然驚吾方笑樂天為此外物¶
攖反觀還自笑翁倦非忘情¶
<pb:KR4d0349_WYG_003-9a>¶
　　小閣後薙草¶
當暑涼風愜北忩半庭蒿棘礙支床無花可繼陳朝曲¶
有草已成陶徑荒幸可一縑供廏櫪便容四坐接盃觴¶
醉歌家有秦聲妓且為治蕪一奮卬¶
　　賀李微之兼工侍二首¶
奎章夜下九重天雍乗疇咨法從賢紀雉重開五工正¶
止麟還見一經傳紫荷佩袷新簪橐青汗磨鉛舊簡編¶
便合史筵尊領袖紅雲堆裏望台躔¶
<pb:KR4d0349_WYG_003-9b>¶
當時邛蜀起徴君褒貶春秋賴洽聞又見璧跗攽異數¶
要令金匱闡斯文魚鳬西隔一隅地龍馬南來四世勳¶
陳古鑑今皆實蹟論思亟願張吾軍¶
　　賀高中書兼崇政殿說書三首¶
谹議通三府髙名動四聪鳳池仍舊渥虎觀冊新功晝¶
日槐方翠秋風棗已紅直須先抗議莫待入雲中¶
日月煕明地風雲際㑹辰紫宮瞻象逼丹扆喜情親遜¶
志賢謨在仔肩聖徳新耕莘須負鼎從此學商臣¶
<pb:KR4d0349_WYG_003-10a>¶
邇聨咨夕訪清問切辰猷博學今中壘遐征古上遊齒¶
寒當預計身履即良籌頗牧豈云逺隠憂其有瘳¶
　　觀八陣圖說¶
八陣初興黄帝時貙劉在漢紀乗之流形龍虎隨雷雨¶
定位鳥蛇分坎離地以雲升髙復下天從風别正之奇¶
自然至理開成象一氣未應虛艮維¶
天分三百六十度巧厯難窺本在奇萬世機緘發龍臥¶
六軍偏伍漫魚麗常山變化徒言用斜谷﨑嶇不遇時¶
<pb:KR4d0349_WYG_003-10b>¶
積石平沙人不識儘從靺鞨說行師¶
　　張孝顯晨訪懋忠堂因拉陳升可王囦道同飲徑¶
　　　醉臥小閣醒則晡矣戲呈諸公¶
凌晨有客來款門盥櫛下榻呼冠巾怪生鵲喜繞庭樹¶
迎客不但填河津清尊湛湛開北牖頤指市奴駿奔走¶
烹鮮煮餅羅朝槃苜蓿欄干豈無有一杯兩杯叱先驅¶
羣羊入夢撞甕菹三杯四杯舌底滑闔坐牢辭輒投轄¶
共言夘飲夕不同能使終日長冬烘一朝便廢一日事¶
<pb:KR4d0349_WYG_003-11a>¶
除却投床百無技老夫笑倒絶冠纓人生無日無經營¶
經營至竟有底成謹閱此舌君勿評直須大噭五六七¶
不醉不扶毋返室髙眠一枕醉復醒莫管今朝更明日¶
　　吳季謙侍郎送家釀香泉絶無灰得未曽有戲成¶
　　　報章¶
義豐愛酒憎官壺日長忍渴呼酪奴自言畏灰如畏虎¶
有酒不向官坊酤當家香泉世無比米潔麯甘醇且美¶
釀時不著一㸃灰滿酌寒泉挹清泚小槽滴瀝竹筧承¶
<pb:KR4d0349_WYG_003-11b>¶
氷渠夜濺真珠明一泓澄澈玉無底滿甕盎盎春風生¶
釀成不肯飲俗客澆著柴桑舊時宅共此千年醉眠石¶
更將餘瀝走馬軍來注吾家老瓦盆許我自飲不許分¶
老境宦游環軌轍官酒徧嘗隨地别何曾見灰能作孽¶
飢來一腹大於蟬鯨呿自覺吸百川是灰是酒俱不辨¶
豈問他州并異縣今夕何夕翻露漿扣壺一洗灰土腸¶
君不見柴桑于酒特寓意相逢不擇賤與貴要使醇醨¶
均一致汝陽後來帝家子路逢麴車不知味流涎正復¶
<pb:KR4d0349_WYG_003-12a>¶
何所謂貧為田舍富天宗遇酒隨飲莫適從豈如仙家¶
居義豐無懷自與造化通彼燧人氏初何功酬君三語¶
將無同同不同君信否黄花飄香石耐乆明日山行且¶
攜酒¶
　　珊瑚¶
銅柯凝異質鐵網隊層淵海霧夜涵潤山霞朝欲然緑¶
鬟尚欹枕烏帽稱鳴鞭勿為毛錐子日興靡萬錢¶
　　無題¶
<pb:KR4d0349_WYG_003-12b>¶
秋水芙蓉試早粧半軒微雨灑鴛鴦細腰正欠酬金餅¶
奮翼何堪卸玉梁髪鬒釵横人在牖繩低斗轉月侵床¶
無情花影雲來去都做一天風露涼¶
　　得報狀邸吏緘至朝堂八月月單有感而作三首¶
紫殿朝儀正朱書郡邸隨九天排仗馬百辟聴朝雞蹕¶
警楓庭悄人歸栁院迷廿年曾襆被猶憶直金閨¶
十月蒼龍闕三朝白虎樽無囊持塞吏有匭達民言故¶
事尋常畧遺風萬一存獨憐記廷諍斷報說開元¶
<pb:KR4d0349_WYG_003-13a>¶
上雍迫日近清朝儀物多衛官朝進輦沙路晝鳴珂盛¶
禮陳圭璧駢觀溢綺羅邊書須急徹深願鑒(闕/)¶
　　憶昔二首¶
憶昔紹興際垂髫游上都舜廊時訪道禹殿日陳謨士¶
肄幾三代兒嬉徧九衢謏聞仍有幸猶及拜先儒¶
升平當暇嵗遐邇屢豐年環轍道萬里軺車開兩川干¶
戈今滿地劍棧漫梯天試向長淮望馮高更憮然¶
　　聞陳元履除諸軍審計司¶
<pb:KR4d0349_WYG_003-13b>¶
老去獃衫合付人除書一夕到柴門無才空負凝旒眷¶
有壻初承結綬恩未辦功名酬父祖併將佔畢付兒孫¶
幸然官事渠能了且注田家老瓦盆¶
　　塞羊二首¶
生與氊裘並衣同罽毯齊引弓兒習體擊鼓地連臍低¶
草野迷北驚群磧度西中郎猶未返休說海邊羝¶
豐毛吹朔雪細肋臥晴沙曉牧尾搖扇春游項引車湩¶
流便逐草酪膩正需茶日夕歸棲處因風想塞笳¶
<pb:KR4d0349_WYG_003-14a>¶
　　饅頭¶
幾年太學飽諸儒餘伎猶傳笋蕨廚公子彭生紅縷肉¶
將軍鐵杖白蓮膚芳馨政可資椒實麤澤何妨比瓠壺¶
老去齒牙辜大嚼流涎聊復𢠢饞奴¶
　¶
　¶
　¶
　¶
<pb:KR4d0349_WYG_003-14b>¶
　¶
　¶
　¶
　¶
　¶
　¶
　¶
　玉楮集巻三¶
