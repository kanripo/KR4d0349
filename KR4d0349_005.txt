# -*- mode: mandoku-view; -*-
#+TITLE: 玉楮集
#+DATE: 2015-08-25 00:05:29.198101
#+PROPERTY: ID KR4d0349
#+PROPERTY: BASEEDITION WYG    
#+PROPERTY: JUAN 卷五
<pb:KR4d0349_WYG_005-1a>¶
欽定四庫全書¶
　玉楮集巻五　　　　　　　宋　岳珂　撰¶
　　宿太平宮葆清庵自和少年壁間戊辰嵗所作韻¶
　　　是日聞虜大入滁濠二首¶
西風幾載動邊塵不見長平奉國珍汗浹歴時嘶石馬¶
鋒銷何日鑄金人消磨日月平生志慚媿煙霞自在身¶
天意不闗人事倦新醅小漉葛頭巾¶
書閣新宫記五雲祠官來奉帝臺珍卜鄰巖穴無公事¶
<pb:KR4d0349_WYG_005-1b>¶
拜賜江湖作散人玩月吟風閒詠客看雲管竹繫官身¶
從今便了草廬願郭泰應無墊角巾¶
　　以廬山所産天花蕈冬筍玉延餉趙季茂通判¶
已認山家作當家與猨分栗雀分茶氣先十月地抽笋¶
光現五臺天雨花幸有玉延炊夜月肯令繡谷嚥朝霞¶
憑君試雋山中味却較閒忙定不差(天花蕈出五臺山/俗傳文殊來現光)¶
(相所及即生今廬山或有之而/極難值天池亦文殊之居也)¶
　　趙季茂遺予郭索侑之以詩予早上亦遺山肴兩¶
<pb:KR4d0349_WYG_005-2a>¶
　　　介葢相與駕肩也因和二首¶
驛書傳驛使江蠏出江湄目早同鰕晘螯曽與虎持紫¶
髯卸金甲赤髓映瓊肌正是清霜月相從無厭時¶
倚桂傍巖麓采芝行谷湄偶因山雨駐何有嶺雲持鼎¶
芼朝欺腹忩寒夜切肌開奩應一笑㑹有憶人時¶
　　趙季茂有詩來適山間斸地得筍因以遺之倂賡¶
　　　韻¶
籬菊初黄楓葉丹蒼筠共此屋三間拂天未帶山雲白¶
<pb:KR4d0349_WYG_005-2b>¶
斸地已凝湘暈斑玉版有時堪咀嚼石欄何日共躋攀¶
山家聊送清班兆且為屏星(闕/)九關¶
　　葆清值雨二首¶
積雨將旬浹都無一日晴簷寒多雀噪路滑少人行雲¶
氣連山暗霜威徹骨清更憐敧枕處終夕聴泉聲¶
松竹鎖靈宅塵埃了不侵洞龍隨劍吷檻鶴識琴心路¶
指三峯近山通一徑深壁間少年字陳跡不堪尋¶
　　予老病倦煩入山兩月頗得静中趣良月六日趙¶
<pb:KR4d0349_WYG_005-3a>¶
　　　南仲端明朱予明户部曽編摩忽皆專介王囦¶
　　　衟諸人亦來而東老姪自石門至閣皁劉道士¶
　　　又以詩巻為贄戲成¶
鼓鐘不合饗鶢鶋人事何因到野廬玉節金臺新貴字¶
寳章琰刻舊交書葛冠道士重温巻芝砌郎君亦卜車¶
忽憶蘓州風雨夕空山落葉昔何如¶
　　設醮太平宮竣事呈偕行諸君二首¶
星壇仙簴韻瓊瑤仿髴神斿下九霄龍駕清都三境接¶
<pb:KR4d0349_WYG_005-3b>¶
蜺旌絳節百靈朝霜澄夜氣俱明徹雲澹秋容想泬寥¶
耿耿寸衷天所鑒憂時惟冀五兵銷¶
九光影裏步虛聲午夜封章叩紫廷雲路鳴琚傳奏簡¶
天街擲火度流鈴沈沈玉漏傳三鼓爚爚銀河燦萬熒¶
仙仗煙霄正凝想曉光浮動逺山青¶
　　山居作報書竟夜有感戲成¶
山居踰五旬正以厭煩故誰持故人書剥啄扣我戸奩¶
篚旅庭砌缾罌列桯廡啓緘讀風簷盈幅字如縷頗欲¶
<pb:KR4d0349_WYG_005-4a>¶
從簡易人事正如許厚意來逺方殷勤不容阻還欲混¶
俗塵又覺初志誤筆研乆荒穢肩腕仍旅拒沈沈青燈¶
夜忩牖打風雨聊激懶惰心小出啽囈語霜㕙比鉛觚¶
玉蟲剔釵股隃麋方弄墨擘繭更伸楮始焉據几案敏¶
捷疑得趣倐爾懷交情恍惚接良晤緘題甫一二手熟¶
漸四五溪毛簡精粗報貺視豐窶札胥謹印蠟僕隸治¶
筐筥但知役羣動不覺向五鼓作勞耳屢鳴倦寫目如¶
瞀低頭觸屏風入鼻飲辛霧欠伸忽三喟静念起百慮¶
<pb:KR4d0349_WYG_005-4b>¶
吾生何太勞窮處尚弗恕仕皆係窮達世豈忘喜怒人¶
以情見憐我獨影相顧謙勤福所基傲放人共惡當年¶
衆楚咻詎止雙蛾妬生雖有遠志願豈惜遐舉偶因囿¶
形質莫與揷翎羽徒誇九垓期姑了一夕苦嗟哉且努¶
力掣肘無單父¶
　　挽張貢父二章¶
龍津南國第蟬冕左丞家籙以文章䄠人惟夀雋誇秀¶
庭看玉樹喜帖報金花揮涕東原路悲風咽曉笳¶
<pb:KR4d0349_WYG_005-5a>¶
江國三千士才名四十年君猶淹白首吾欲問蒼天鞮¶
唱習池近鄽聲陶宅偏功名獨遺恨寂寞(闕/)¶
　　十一月十五日忽苦舌瘍甚不能飲食憊臥一榻¶
　　　戲成¶
君不見東坡昔步虎溪月夜聴溪聲廣長舌溪聲不斷¶
流不枯此段磊落真丈夫一生吾伊換喑嗚嗟哉三寸¶
予豈無公子搢紳陳禮法枕麴無思噤如蛤辯士說客¶
談縱横叱牛惟解供力耕爾來更自作奇痛晝苦吟呻¶
<pb:KR4d0349_WYG_005-5b>¶
夜妨夢㐲床啜粥猶漓浪臠肉持將堪底用太倉受禾¶
三百廛大官烹羊俱鼎羶瀛洲給膳稱學士飽食端居¶
今六年生平元不負此舌欲辦一奇了無説更憎此舌¶
工負予乃復累我七尺軀䲭夷榼載鸕鷀杓向口低眉¶
輒前却齒牙助桀復搖落誤殺流涎孤快嚼仰天大笑¶
絶冠纓舌兮腹兮誰重輕¶
　　宿溪聲閣望香爐峯偶成二律¶
閴歴煙巖古琮琤雪澗横海潮秋八月山雨夜三更肯¶
<pb:KR4d0349_WYG_005-6a>¶
作隨流想難忘潄石情壯懷徒激烈聊復以詩鳴¶
廬峰三萬丈鳥道度嶙峋宿雨留前躅清風絶後塵誰¶
憐石樓客同是玉階人謝屐須乘興千年草木春¶
　　山居感舊百韻¶
昔在淳煕日中興最盛年身逢千載運眼見五朝天楚¶
甸當澄按岷江極泝沿經途俱極險問字始能言衛國¶
呼珠帽閻公着玳筵進思紅滿幄便室白連椽詔趂回¶
衡雁重聴下峽猿講書聞嶽麓論道識湘川至治承三¶
<pb:KR4d0349_WYG_005-6b>¶
紀康謠沸九壥親逢堯夀並繼見禹功傳階玉駢床笏¶
籯金課槧鉛程書仍把學句讀始精研白髪沈詹事青¶
雲張集仙遺經說東魯大義指南軒古郢十連地脩門¶
萬里船歡呼瞻玉軑恭請擁珠韉全盛開京邑升平沸¶
市鄽民無買刀佩士有誦聲絃去國波浮鷁炎陬瘴跕¶
鳶稍知遺枉白僅齒與齡𤣥附首丁寧切垂膺涕泗連¶
止樊讒曖昧皖簀恨纒綿奏牒懷留語慈親返故泉名¶
坊觀正獻蕭寺餞忠宣鼓笈來承學摳衣接鉅賢伊濂¶
<pb:KR4d0349_WYG_005-7a>¶
一宗匠鄭鄧兩魁躔持論聞忠厚逢時正黨偏偽名開¶
建上威燄張平原國論幾沈痼初心本怙權朱彭承既¶
倒沈季助方燃東閣陪公議南州返客還奮身從百戰¶
垂翅謁三銓累載需將冠中宵嘆著鞭窮邊周障塞訪¶
古涉淮堧歸抱遺書痛親裁逸事編紬藏金匱底籲直¶
玉階前日射九闗豹風清列辟鵷丁時旒十二乙奏牘¶
三千鼙鼓宸心感絲綸詔墨鮮鑄佗光裂地繪像煥凌¶
煙狐史無留憾麟臺錄奏篇賢書雖偃蹇倉氏尚拘攣¶
<pb:KR4d0349_WYG_005-7b>¶
大幕開丘鄧從軍下宿漣人謀自矛盾民命困戈鋋已¶
矣椎鉅虎歸歟訪石田哦松期埽逕薦草又謄牋掌庋¶
斯文在鳴琚大老先扈祥纔列屬鶴弔復題阡甫畢三¶
期制重登九寺聮曽因陳戰守尚憶奏蟬蜎馮翊菟符¶
佩華亭鶴羽翩弱翁慚美報季子幸求遄蘭省頻分帳¶
樞庭恰綴員干時繇閫議問俗許帷褰平糴千倉富防¶
江萬鼓鼘田疇免捐瘠閭里僅安眠戎監還文石糧車¶
抗使旃龍荒瀦廟璽鴻筆研山園為訪平山栁來尋九¶
<pb:KR4d0349_WYG_005-8a>¶
曲蓮降王啓膠轕走檄更喧闐位棘珪頒瑞持荷袷在¶
肩登壇委寄重仗鉞便宜專間使誅妖福堅城馘逆全¶
萬艘争轉粟九府亦流錢詩禍興同列天游(闕/)上元閒¶
僧偶傳誦匪石遂銘鐫學羿招彎射漚陽厭老拳了無¶
虛劵証僅有巧言諞幕府門生舊勲家宿契堅反身徒¶
浩歎齚舌謾思愆皇上頒明制公朝雪滯寃復令修甬¶
道適遇奮空弮憂職霜侵鬢忘餐頰露顴粗能供尺伍¶
何以報塵涓忽奉樞機召難勝束帛戔迄孤朝仄席敢¶
<pb:KR4d0349_WYG_005-8b>¶
望政齊璿誤沐便蕃渥重尋香火縁九霄三境近十閣¶
五雲邊倍惜筋骸老空驚手足胼支離賦囊粟温飽及¶
華顛喘月牛歌戚嘶風馬憶燕枕戈悲壯志揭橐愧空¶
饘觸事常多感懷安祗自憐深山游鹿豕交友半貂蟬¶
北海亡郗漸南榮偃偓佺餘生知有幸世慮盍無牽多¶
幸偕癃老清時釋絆纒採芝從澗底䇿杖又山巅止足¶
須闗念沈迷盍乆悛便須便潄石勿使諉乗軒垤蟻還¶
驚夢冥鴻願比鶱屋閒雲可宿簷曝日常暄適性頻移¶
<pb:KR4d0349_WYG_005-9a>¶
竹忘憂更樹蘐銜杯趂安健卒嵗樂周旋往嵗當流馬¶
歸心聴杜鵑方眠不忘起已病始知痊鼯技羞窮木羊¶
腸易折轅但令思憒憒豈厭腹便便逆旅還推枕知音¶
謾續絃誰談少年事為我寫蹄筌¶
　　寄道士楊休文¶
羽衣來自閤山前見說山中老散仙出岫無心雲傍日¶
歸巢有意澗鳴泉同襟汗漫尋常客掉鞅文章四十年¶
我亦近為猿鶴侣試從香火結前縁¶
<pb:KR4d0349_WYG_005-9b>¶
　　己亥明禋恩封鄴侯感愧有作二首¶
静即為方動即圓幼知棋局老饒先封同桑梓一千戸¶
蹟逺蓬萊二十年品禄幸猶容後隠幹畬何敢擬前賢¶
只餘築室疑相似三萬牙籖還儼然¶
布衣所願極封留佩印歸來正倦游汗馬無功開上郡¶
鑄龜有意顧中流南巡空負黄圖恨北望還興紫陌愁¶
王國不煩謀主父自憐支子亦通侯¶
　　十一月二十七日步自虎溪至西寺摩挲率更舊¶
<pb:KR4d0349_WYG_005-10a>¶
　　　碑近覽前聞人故游有感而賦¶
龜趺千丈屹岧嶤古寺殘僧正寂寥律演金輪開印度¶
字遺石磴說隋朝續題賸有名人蹟接畛猶逃劫火燒¶
弔古未磨今古恨又攜笻䇿過前橋¶
　　得閤門報以予班學士詔復賜衣帶因懷初錫倐¶
　　　閱十年感恩紀事二首¶
憶昔除書下赤墀賜鞶即日拜金閨未容汗脚踏龍尾¶
先為圍腰鑄褭蹏紫詔一朝來蔀室丹霄十載望躔奎¶
<pb:KR4d0349_WYG_005-10b>¶
君恩一再知難報誰賦維梁濡翼鵜¶
老去茒簷只負暄重煩冠綬到柴門紆金何有功名望¶
束帶豈堪賔客言璀璨章身同錫馬差池接翼愧廷鵷¶
折腰重起平生愧諉曰何知鶴在軒¶
　　謝趙季茂海錯二律¶
珍殽惟錯逺持將賴有詩情合得嘗明月擘蚶分瓦礱¶
晴霞浴鱟露珠房鰂烏鮆白螺開靨蚷紫鰕紅鰾挾腸¶
雁斷閩山歸未得把杯猶憶少年場¶
<pb:KR4d0349_WYG_005-11a>¶
苜槃朝日照蓬蒿消得長吟賦老饕喜見監州有螃蠏¶
未須學士議車螯案鮭三九漫青韭斗酒十千無白醪¶
應為近來詩思少故將飲興發風騷¶
　　己亥十二月十七日堂帖被召感恩二首¶
九天驛騎下弓招葵日丹心識就堯鸞鳳正應在阿閣¶
鶢鶋何事享簫韶丘園有分容逋客海嶽無裨愧聖朝¶
老病不堪心力倦甫田勿歎莠驕驕¶
歸來三徑脱塵韈兩拜除書下玉墀聖澤雲天何以報¶
<pb:KR4d0349_WYG_005-11b>¶
臣心鐵石未全衰馬蹏已負驅車願鴻羽難勝漸陸儀¶
願把一犂祝膏澤康衢擊壤樂清時¶
　　二十七日復有㫖除帥江西一旬之間兩奉除音¶
　　　再賦二首¶
披腹忱詞乆未呈浹旬兩詔下宸京老臣何路通忱悃¶
聖主無私燭物情鶴隴未渝耕隴志牛衣空換錦衣榮¶
九重自是真知已莫惜捐糜負此生¶
郊鄽不隔馬牛風枌梓環隂跬步通湖帶江襟邦畛接¶
<pb:KR4d0349_WYG_005-12a>¶
雨簾雲棟物華同未須豫計荒三徑幸有需章達四聪¶
尚想東湖海棠閙秪今未改舊時紅¶
　　香蠃¶
金相玉質介為裳一騎紅塵自逺方籍掛衆香椒桂國¶
身居大海水雲鄊丁蠃薦醢體猶具甲煎流芬名未亡¶
舉酒便應醻一醉尊前風味試平章¶
　　昨訪箳篁聞有繡帨之讌回車戲呈季茂¶
慣聞嬌小處繞帶覔銀魚授雁定同瑞弄麞應誤書生¶
<pb:KR4d0349_WYG_005-12b>¶
朝今日是嘉讌早春初無分陪湯餅到門空返車¶
　　病中未能訪鄧徳載督參大監戲贈二首¶
昨朝華宴想清歡今日床頭未整冠已恨酒腸孤夜醉¶
更驚病骨怯春寒多情條脱叅差侍一抹琵琶錯雜彈¶
老眼眵昏正無緒爐薌燼冷對蒲團¶
老來病是惡因縁白晝明窻思悄然欲住又傾連夕雨¶
半醒似醉困人天近拈吟筆塵欺硯逺想江樓浪拍船¶
滿院杏花紅欲放何時長笛醉風前¶
<pb:KR4d0349_WYG_005-13a>¶
　　春晴將游玉淵踐呉季謙待制馮可乆武博山行¶
　　　之約先走長句¶
康廬三萬丈下有神龍淵旁聫玉井並仰溯銀河連層¶
厓積氷雪斷岸蔵風煙崔隤五老峰逬瀉三峽泉鯨鯢¶
碎紫霧螮蝀開青天脈疑海眼近寒入山骨堅澗草搖¶
秋暉谷花發春妍其間地布金到處題標璇大哉象教¶
尊儼若螺髻仙巍巍南宗栢湛湛西方蓮摠持包萬法¶
卓犖棲羣賢慈心鬼神仰顯跡今古傳逺令千聖境容¶
<pb:KR4d0349_WYG_005-13b>¶
此一席顓我昔宿命通曽結它生縁嘗聞祖師隠上應¶
帝釋躔清宵珠石隕白浪星湖邊至今澎湃中常欲光¶
景燃當時初卓錫如昔睨采椽浮雲常抗志立雪思比¶
肩壯懷凌九疊浩氣湧百川山水為髙深志節争後先¶
永言縈俗累兹游經幾年猶想謝公屐同整劉琨鞭橋¶
梁識昨經嵗月驚舊鐫盍簮有耆碩授館許款延牛耳¶
盟屢寒馬頭月方圓便思供糗餈更擬焚蘭荃先尋遺¶
民盟吹迹繡佛禪䇿杖挂錢去拂石看山眠歸來廬山¶
<pb:KR4d0349_WYG_005-14a>¶
南三士同陶然¶
　　趙季茂以酒香蠃來適亦得京中逺致此品乃鮮¶
　　　者恨地逺不大佳擇十五殻為贈¶
海蠃風味冠東瀛一種俱從香得名畢卓醉醒甕猶臥¶
左車生致鼎堪烹受餐敢返盤持璧執訊不妨詩報瓊¶
有命其言君聴取一生一死見交情¶
　　奉賡趙季茂雪中感興二首¶
曉雪初明瓦春雲宻布空酒驚蕃鶴逺詩坐灞驢窮訪¶
<pb:KR4d0349_WYG_005-14b>¶
戴無嘉客和陶稱倦翁應憐四十韻衣帶賀年豐¶
湓城一夜雪處處飯籮空青序回規運蒼生比屋窮傷¶
心慨疆事抱膝愧田翁别乗應同志憂時正願豐¶
　　病中酬趙季茂¶
雪忩病惱獨支頤不解隨人舉酒巵驚辨有時欺白羽¶
解圍無婦蔽青絲驪珠滿袖勾吟興鹿&KR0769;看山戀藥糜¶
莫訝牛腰聫未足江州司馬例能詩¶
　玉楮集巻五¶
