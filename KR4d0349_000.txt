# -*- mode: mandoku-view; -*-
#+TITLE: 玉楮集
#+DATE: 2015-08-25 00:05:29.110964
#+PROPERTY: ID KR4d0349
#+PROPERTY: BASEEDITION WYG    
#+PROPERTY: JUAN 提要
<pb:KR4d0349_WYG_000-1a>¶
欽定四庫全書　　　　　集部四¶
　玉楮集　　　　　　　　别集類三(宋/)¶
　　提要¶
　　　　(臣/)等謹按玉楮集八巻宋岳珂撰珂字肅之¶
　　　　號亦齋又號倦翁鄂忠武王飛之孫官敷文¶
　　　　閣待制厯户部侍郎淮東總領所著桯史寳¶
　　　　真齋法書賛諸書俱别著録此集起自戊戌¶
　　　　迄于庚子凡三嵗所作共三百八十五篇取¶
<pb:KR4d0349_WYG_000-1b>¶
　　　　列子刻玉為楮三年不成之意自為序而録¶
　　　　之考珂于紹定癸已元夕京口觀燈因作詩¶
　　　　及佑陵事韓正倫疑其借端諷已遂搆怨陷¶
　　　　以他罪會事白得釋至戊戌復召用故首篇¶
　　　　有五年坐竒謗之語他詩亦屢及此詩止録¶
　　　　此三年者其意實原于此叙云木以不材夀¶
　　　　雁以不鳴棄犧尊以青黄喪大瓠以浮游取¶
　　　　葢有慨乎其言之也雖時傷淺露少詩人一¶
<pb:KR4d0349_WYG_000-2a>¶
　　　　唱三歎之致而軒爽磊落氣格亦有可觀者¶
　　　　王士禎居易録稱是集流傳絶少安丘張貞¶
　　　　得髙唐王家舊鈔本乃始録而傳之焉乾隆¶
　　　　四十一年十月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR4d0349_WYG_000-3a>¶
玉楮集原序¶
予自戊戌西遡沔鄂庚子東游當塗嵗凡三周裒彚詩¶
藁得三百五十有八名以玉禇因為之序昔宋人有刻¶
玉為楮三年而成一葉雜於楮葉中而莫之辨工葢如¶
是其巧也或從而笑之曰天地之生物自質自形日月¶
之照臨風雨之滋澤寒暑之代謝亦惟因其固有而遂¶
其本然使必三年而成一葉則物之有葉者寡矣以人¶
之偽象天之真葢又如是其拙也今夫發於性情著於¶
<pb:KR4d0349_WYG_000-3b>¶
詠歌雕鎪腎腸摹寫月露旬鍛月鍊以求其大巧夫誰¶
不然至於風行水上渙而成文雲出岫間了非有意澄¶
江浄練風雨滿城尚絅去華貴乎直遂兹巧也葢寓乎¶
至拙之中匪徒工之所能嫓夫以他山之攻昆吾之切¶
追琢毫芒以取其象似故必待積月以致其力則其成¶
也難遇物感形因時言志不責以浮靡惟取其自然故¶
不待引日以全其大則其成也易彼三年而僅成一葉¶
此三年而為篇者幾四百其巧與拙將誰實辨之木以¶
<pb:KR4d0349_WYG_000-4a>¶
不材夀雁以不鳴弃犧尊以青黄喪大瓠以浮游取覽¶
吾巻者其寘我於巧拙之間乎嘉煕庚子閏月已丑晦¶
序¶
