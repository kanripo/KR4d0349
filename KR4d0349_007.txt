# -*- mode: mandoku-view; -*-
#+TITLE: 玉楮集
#+DATE: 2015-08-25 00:05:29.230251
#+PROPERTY: ID KR4d0349
#+PROPERTY: BASEEDITION WYG    
#+PROPERTY: JUAN 卷七
<pb:KR4d0349_WYG_007-1a>¶
欽定四庫全書¶
　玉楮集巻七　　　　　　　宋　岳珂　撰¶
　　新荷出水¶
貼水初翻紫玉團忽驚矗立傍闌干瑤池七日來青鳥¶
玉鑑孤奩舞翠鸞曉露走槃珠顆瑩晚風颭葢雪衣寒¶
從今十丈開花面太華峰頭更一看¶
　　舞鶴四絶¶
九皋仙子老芝田小立清池阿那邊忽作霓裳羽衣舞¶
<pb:KR4d0349_WYG_007-1b>¶
天機未信祇魚鳶¶
曾見中庭舞素衣夜涼桂殿玉笙吹夢回一曲天風杳¶
正是華亭振萬時¶
臨皋亭下翩翩客縞袂𤣥裳憶舊游推戸惘然尋不見¶
笛聲猶認紫貂裘¶
一川翠毯淺蕪平上有鶯簧百囀聲萬里煙霄看鷺振¶
一池鼓吹謾蛙鳴¶
　　簡吳季謙堅他日柴桑之約時季謙有潭帥之命¶
<pb:KR4d0349_WYG_007-2a>¶
　　　二首¶
幾年諸葛臥南陽蠡澤春風詔趣裝丹檢紫泥來四輩¶
碧油紅斾又三湘不闗富貴干旄戀要看功名汗簡香¶
雪汁蓬婆漸秋水好扶西極漢天長¶
君今西上我東馳一醉相從又幾時星變十年占軫埜¶
風寒南地說江湄憂時有慮慮須早了事欲歸歸未遲¶
年齒官班略相似伴閒頻記樂天詩¶
　　五月九日登舟聞迓卒鼓角發嚴¶
<pb:KR4d0349_WYG_007-2b>¶
古郡裁儀自太平百艘初奏夜嚴聲漁撾鼓史催三奏¶
龍角單于動五更㟁栁青煙留帳飲堤蓮紅燄耿紗明¶
津亭獨坐逌然笑不似池蛙兩部鳴¶
　　將發琵琶亭¶
前嵗西泝鄂今嵗東入吴同一琵琶亭行客各異塗當¶
時白傅恨陳跡乆榛蕪豈特無遺音榛蕪今亦無突兀¶
眼前屋丹堊塗&KR0008;櫨廢興曽幾時傳舍同蘧廬已見兩¶
折栁於此餞老夫昔持使者節今發追鋒車我則齊出¶
<pb:KR4d0349_WYG_007-3a>¶
處世自分榮枯而況天地間萬變同須臾我觀商婦者¶
瑣瑣豈足書琵琶本常技何地無此徒夫販浮梁茶婦¶
即空舟㞐長吏濕青衫禮法毋乃疎樂天子牟心一念¶
存江湖詎闗蝦蟆陵維以懷故都譬之澤畔吟此語非¶
寓歟葢嘗考遺集一事曽同符聞歌鸚鵡洲尋聲得幼¶
姝倚檣泣明月清淚垂真珠夫君當此時正屬典午初¶
不應奇謗後無復思亷隅六義有比興觀洧傳洵盱託¶
物皆一理實事那相須人情伏與妬所值分賢愚低睂¶
<pb:KR4d0349_WYG_007-3b>¶
終不說正恥悻悻俱初意祇如此膠柱何足拘子折武¶
昌栁予宅潯陽廬二詩端可識一笑聊洗誣明朝重回¶
首撾鼓催征艫¶
　　舟過庾樓¶
得名元自庾西陽秋夜何闗舊踞床坐上參差雉横堞¶
檻前來往燕歸檣騷人雪月撩新句游子風雲憶故鄊¶
何日君恩粗能報苔磯從此濯滄浪¶
　　白水浦懷王建寧¶
<pb:KR4d0349_WYG_007-4a>¶
南朝舊見王忠武此地曽屯千萬兵十里荒蹊秋兔健¶
千年陳迹暮鴻征無衣空縕包胥志遺幗終留諸葛名¶
落日英雄滿襟淚鳳凰徙倚正孤城¶
　　排灣遇風對岸即彭澤舊縣二首¶
隠約山藏霧砰&KR1503;地起雷黑風吹海立白雨過江來齊¶
樂正應爾沛兒安在哉雄雌誰與辨試上楚王臺¶
㟁上蘆搖首門前栁折腰千年已陳迹四海又驚飈宿¶
翳何當浄高風幸未遙柴桑那可見身世且漂搖¶
<pb:KR4d0349_WYG_007-4b>¶
　　發排灣過小孤彭郎祠下遂宿馬當¶
山小孤磯彭郎中納百谷吞三江江流澎湃不可當勢¶
比析木傾銀潢渴龍一支走馬當宛然天驥初騰驤回¶
韁矗立江中央西從岷峨暨雎漳南派五湖通三湘後¶
先奔走争回翔前驅怒氣軒且昂倐然過此意消洋儼¶
然天子朝明堂坐受萬國來氐羌五瑞咸輯珪與璋拜¶
舞軒陛心俱降我聞乾坤融結盤古開混茫流峙異勢¶
分與方巍巍神禹治水平懷襄底乂一意先荆揚此山¶
<pb:KR4d0349_WYG_007-5a>¶
緑字元弗詳脱略丘垤登毫芒後人考古徒縑緗未覩¶
此石天經地紀之維綱君不見古馬當今馬當記牒雖¶
漏處有常上焉柱天植極扶三光下焉立地作鎮安八¶
荒磅礴杳靄排穹蒼削平澒洞壓鴻厖萬熒暴布髙葢¶
張百靈臣伏絶影藏坐使四海順流中古無濫觴噫哦¶
偉特那可量我欲用世取所長便當提作朱亥神椎椎¶
獝狂夷門侯生繄可忘荷空更度金浮梁一拯墊溺躋¶
康莊連山疉阜化囷倉盡飽萬姓飢火腸持此報上歌¶
<pb:KR4d0349_WYG_007-5b>¶
如岡徧開夀域同畛疆自今永永三十六萬歲淳古比¶
九皇山岧岧兮江湯湯¶
　　過雁汊¶
駢集千艘岸紛挐百吏聲黄旗優仕賈白奪困商程吳¶
楚方憂蹙研桑謾計贏坐觀還一笑闗市古無征¶
　　便風經雁汊宿荻港是日舟行四百里三首¶
近岸千帆閱雄襟一昔舒雲程排沸浪風御翼澄虛塊¶
歴過都馬波翻縱壑魚經旬嘆淹滯此理葢乗除¶
<pb:KR4d0349_WYG_007-6a>¶
羊角摶扶日鴻毛迅順時天心應有為吾道復何疑岸¶
燎開戎捷磯神助好詞倚檣聊一笑且試楚襟披¶
瞬息四百里經行三十年此時真縮地當日信梯天㟁¶
過人回首山浮浪駕肩望塵何足羨禦冦正泠然¶
　　入蕪湖港過吉祥寺¶
昔時曽訪後山松天道那令霸業窮夾岸人觀新太守¶
擁門僧認舊詩翁隠磯漫指六朝事魯港嘗淹五宿風¶
從此片帆湖際去只應日在瑞雲東¶
<pb:KR4d0349_WYG_007-6b>¶
　　黄池¶
易取日中市陶居天下衝南琛下甌粤西旅輯巴庸四¶
顧斷登龍萬家塿聚蜂寢丘端不類何以洿吾封¶
　　曉過固城湖¶
放船快度固城湖十幅輕帆日未晡東望金陵千嶂逺¶
南浮銀垻萬艫趨歌聲隨地參吳楚沮澤經春畏稗蒲¶
却認棠磯舊釣艇只憐無影浸康廬¶
　　銀堰¶
<pb:KR4d0349_WYG_007-7a>¶
舊說金為土今聞銀灌城古人真作事後世祗虛名籌¶
䇿雖曾立敖倉竟未成道旁誰築室吾欲誦坻京¶
　　乆不雨裏河舟不可行戚橋平氏小舫在東壩予¶
　　　介紹假之以行¶
裏河累月雨不時河流一綫田拆龜馮河無地訪一葦¶
有舫艤㟁知為誰尺牋扣問真漫與白頭雖新還亟許¶
從來遇合無古今中流一壺真千金¶
　　夏旱三首¶
<pb:KR4d0349_WYG_007-7b>¶
去年旱勢已殊常今嵗農家更可傷支港鮒臣空涸轍¶
大田龜兆未移秧祇今已是眼滴血此後應無肉補瘡¶
蟣虱小臣惟痛哭第憑宗社呌蒼蒼¶
宣昇接境古高圩多稼連雲號上腴水毁木饑猶解有¶
刀耕火耨故應無瓠肥何計今糠覈草竊空憂古葦苻¶
昨夜濃雲望東北祇應雨脚在三吳¶
問津六輔到長安滿目疲贏不忍觀耕耨又孤今嵗飽¶
葢藏尤比去年難綺羅有目須令見鐵石為心方自寛¶
<pb:KR4d0349_WYG_007-8a>¶
欲借玉階空悵望救民無術愧空䬸¶
　　東壩以裏㳂㟁人家皆對門植葦於小嶼不曉其¶
　　　㫖漫成四絶¶
㟁傍幾曲住人家淺嶼排門種荻花縱使秋聲常索索¶
斷無司馬聴琵琶¶
萬里江濱長野蘆西風元不費工夫兩京薺菜論斤賣¶
耳目由來喜所無¶
北都舊産無淇竹見説園池蘆葦多漲緑不妨夜來雨¶
<pb:KR4d0349_WYG_007-8b>¶
更須别浦聴鳴荷¶
曲江西畔鎖離宫細栁新蒲日日風想見千門映春緑¶
君王未見碧成叢¶
　　三塔渰圩下二首¶
暑風空戰荻蕭蕭盡日舟行淖沒腰曽見決堤憂螘漏¶
未聞涸轍縱鰍跳成渠致利今無鄭具備先時古有堯¶
安得圩圖比安上憂時如俠奏清朝¶
深不堪桴淺不浮百艘鱗戢賈人留如泥乗橇禹行水¶
<pb:KR4d0349_WYG_007-9a>¶
以力嬰天奡盪舟生息便疑吹野馬陂陁正恐見淵虬¶
君行遲速何須問且為斯民恥内溝¶
　　三塔寺寒光亭張于湖書詞寺柱吳毅夫命名後¶
　　　軒二首¶
竹裏逢僧院殘碑不記年雁題三崒堵龍化兩魁𨇠竇¶
正號應紀元豐墨尚鮮寒光定何似誰放五湖船¶
雲煙千嶂逺風月四時新笠澤昔魯望鏡明今季真何¶
時脱塵絆來此寄垂綸一艇葦間宿寒光長是鄰¶
<pb:KR4d0349_WYG_007-9b>¶
　　渰中水淺輿從下水肩舟二首¶
揚塵驚淺瀨平陸比通津絶臏正扛鼎化身如轉輪未¶
輿譏代畜不狩媿懸鶉誰借商巖手一篙煙雨春¶
水面平如砥湖心淺不波駕肩同作楫袖手莫談河不¶
見成橋鵲空傳度磧駞勞生正應爾空愧白鷗莎¶
　　嘉定丁夘余守檇李召還郡人見餞於三塔灣偶¶
　　　至此寺因名有感¶
往年曾佩雙湖組古刹猶題三塔灣墮雁重尋湖浩𣺌¶
<pb:KR4d0349_WYG_007-10a>¶
斷虹渾記水回環兩州隔涉名無改二紀棲遲老便還¶
病衲雖無分别想經行莫作少年看¶
　　去嵗五月二十八日發雪錦亭以六月旦謁富池¶
　　　而行是夜始望見廬山今嵗以此日正在湖渰¶
　　　中念歲月之倐忽驚道途之勞勩回首感歎二¶
　　　首¶
雪錦亭前夕照紅興唐寺下曉聞鐘傷心楚水又經嵗¶
回首呉雲知幾重萬里同盟祇鷗鷺三江嘯浪憶魚龍¶
<pb:KR4d0349_WYG_007-10b>¶
如今且對湖光裏八九重開夢澤胸¶
去年今日富池頭浩蕩風煙巻雪樓湖海百年雙鬢老¶
荆揚兩地一萍浮河斜左界流清夜雲密西郊望有秋¶
通塞隨時何必問明朝又放溧陽舟¶
　　火雲¶
清晨洗月露雲色已如血惟憂農畆枯敢嘆征途熱瀕¶
湖十萬户旦旦望霓切龍骨夾岸鳴盡暮不暇歇祇今¶
牛犂地已作龜兆裂平湖三十里泱漭幾盡竭矧此一¶
<pb:KR4d0349_WYG_007-11a>¶
綫渠而不比涸轍天閽髙莫呌嵗事漸無説如予方懷¶
章何以救餘孑回首望堯雲憑風哀涕雪¶
　　病虎行¶
長風吹谷白日暗曠野人稀雲黯澹狐狸嘯舞豺狼嘷¶
病虎妥尾行蓬蒿天寒泉凍山骨高皮枯髀痒霜爪搔¶
紛紛晴雪爮落毛垂頭帖耳身腥臊羣鴉槎牙噪古木¶
燐火半青新鬼哭走麕過前不能逐目視眈眈蹲樸&KR0554;¶
毛風血雨天地肅何日跳踉看食肉天生萬物有盛時¶
<pb:KR4d0349_WYG_007-11b>¶
當年一嘯天助威坐看雲起行引兒當塗寧復論老羆¶
一朝老去守巖竇落葉滿山氷雪後壯心空在筋力疲¶
寂寞長飢眠白晝古來豪傑多沈淪不用為䑕皆若人¶
范雎折脅西入秦内史長嘆田甲嗔可憐百獸為披靡¶
轉顧不如圈中豕男兒奮跲亦渠似肯復虛為倚崖死¶
君不見南山白額曾報恩牆頭金枕投何人¶
　　浩歌行¶
浩然一氣古到今古人無愧惟此心青天為幕地為席¶
<pb:KR4d0349_WYG_007-12a>¶
醉裏聊作烏烏吟君不見人生所重獨名諡一代簡書¶
耀青史當時命名偶然耳跖聖丘愚果誰是又不見人¶
生所願在貴豪汾陽鐘鼎顔簞瓢祇今等是一堆土寧¶
識生前時所遭或言惟勢可凌物旦作參軍暮蒼鶻富¶
方煉炭貧牛衣上下升沈摠飄忽又言有才堪動人文¶
章不過紙上塵卿雲復生鮑謝作我亦不識知誰真書¶
函闔開古所患萬札千緘漫堆案當年京洛驛走塵未¶
見逺官救劉晏人情炎涼今所同鞠&KR1743;卻篲夀迺公小¶
<pb:KR4d0349_WYG_007-12b>¶
兒坐睡觸屏風亦復諂語無所容回思一拙勝百巧囊¶
粟侏儒先亦飽纔從埽軌學&KR1423;門邊上鋤犂不相保又¶
思三窟寄一身東來入淛南入閩已慚下車馮婦笑又¶
恐顧影癡兒嗔一壺一鍤醒復醉便作劉伶藉糟計易¶
園蓊蔚棠湖清席上老兵未渠異一花一栁春復秋更¶
效凝式東西游池荷漸衰棗紅近䘏緯那免孤嫠憂噫¶
嚱人生萬事大似繭抽縷百緒千端無物不如許歸歟¶
一曲浩浩歌堯舜揖遜湯武興干戈從來劍佩常相磨¶
<pb:KR4d0349_WYG_007-13a>¶
天地萬物如予何淵明嗜酒稱第一不知寄傲義煕除¶
酒更何術雍端但愛栗與梨借使無此未應對酒成白¶
癡樂天僅識廬山奇肯信琴書泉石不堪引妻兒青山¶
獨往苦不早自是金谷白首同歸有何好浩歌對山開¶
酒罇看到月墮黄金盆往來正爾勞季布賢佞豈必闗¶
王尊胸中浩浩顧所存貫珠擊節何足論我不能苦身¶
刻骨為名抵死求媚嫵又不能南柯北牖指夢所歴為¶
喜怒權勢文章共生死諛書囈語相推許為身擇地已¶
<pb:KR4d0349_WYG_007-13b>¶
為累隨戲逢場亦何補凜然浩氣天地間𦕈視萬古同¶
人寰滄溟易狹杯芥寛北斗柄爛銀河乾浩歌正爾吐¶
天籟風月笙竽均一噫來者浩浩不可期指此無愧惟¶
心知青山白雲隨所之浩歌更賦歸來兮¶
　　玉唾壺¶
古來玉唾壺歌罷壺為缺憂時一片心常惜志士烈鸊¶
鵜瑩出昆吾刀截肪温潤如切膏悲歌聲動行雲高何¶
愛一闋稱世豪馬生冀州北未省能伏櫪骨拳鬃秃刓¶
<pb:KR4d0349_WYG_007-14a>¶
四蹄鳳膺赭汗人不知夕陽芳草顧影嘶猶憶振鬛天¶
山西可憐嵗華暮萬里瑤池路鹽車轆轆踰太行夜然¶
枯草晝服箱上天振䇿無王艮徒有此志今未忘荆山¶
韞明月艮工斵不徹抱璞昔三刖曾泣卞和血既斵復¶
毁不可磨尊前對酒聴浩歌唾壺雖缺璞更多騏驥不¶
生奈老何¶
　¶
　¶
<pb:KR4d0349_WYG_007-14b>¶
　¶
　¶
　¶
　¶
　¶
　¶
　¶
　玉楮集巻七¶
