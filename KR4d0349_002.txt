# -*- mode: mandoku-view; -*-
#+TITLE: 玉楮集
#+DATE: 2015-08-25 00:05:29.149147
#+PROPERTY: ID KR4d0349
#+PROPERTY: BASEEDITION WYG    
#+PROPERTY: JUAN 卷二
<pb:KR4d0349_WYG_002-1a>¶
欽定四庫全書¶
　玉楮集巻二　　　　　　　宋　岳珂　撰¶
　　興唐寺聞鐘¶
興唐鐘刻無文字乆欲摩挲與細論歸棹未容酬此志¶
一聲煙靄又黄昏¶
　　至鄂期年以饟事不給於詩已亥夏五廿有八日¶
　　　始解維雪錦夜宿興唐寺繁星滿天四鼓遂行¶
　　　日初上已抵滸黄洲幾百里矣午後南風薄㟁¶
<pb:KR4d0349_WYG_002-1b>¶
　　　舟屹不能移延縁葭葦間至莫不得去始作紀¶
　　　事十解呈舊幙諸公¶
雪錦亭前水接天晚波如縠放歸船新詩開務從今日¶
此是江行第一篇¶
離歌已盡沙頭玉夕照初翻浪底金自是晴鷗無六月¶
半江雪片湧波心¶
蕭蕭衰髪倚西風兩岸青山盡識儂東去西來縁底事¶
秪應添得一龍鍾¶
<pb:KR4d0349_WYG_002-2a>¶
一江漲碧碧於藍健櫓鳴鵝舳正銜纔似過都空萬馬¶
又驚倚岸閱千帆¶
宵聲傳柝重城閉暁漏迷鐘古寺荒仰看緐星垂四野¶
不知身世變炎涼¶
一缾一錫一團蒲到得今年一物無桑下勿興三宿念¶
古人不食武昌魚¶
葭葦延縁舞翠旌白頭吹浪又相迎攀轅亦作留行計¶
莫道馮夷不世情¶
<pb:KR4d0349_WYG_002-2b>¶
昌黎乆願列三王我亦曾親翰墨香惜別依依重回首¶
棠磯風月更思量¶
赤壁江頭白羽揮鱖肥西塞酒同攜歸期應在初弦月¶
家住康山西復西¶
人生邂逅適相懽一曲高歌行路難頻寄詩筩君勿厭¶
種花持釣是閑官¶
　　夜遇夀昌¶
風雲八字䕶城隅樓殿崔嵬想帝居曽侍金輿惟石馬¶
<pb:KR4d0349_WYG_002-3a>¶
幸因玉璽記銅魚千年鼓角聲猶壯四塞河山恨未袪¶
麋鹿已游人事改何人曽讀輔呉書¶
　　望樊口懷陶士行温太真二首¶
昔年老子恨婆娑未付其如印傳何吳苑闗心春日少¶
湘江回首暮雲多可無司馬親封鑰自是將軍老枕戈¶
我亦新來了官事正輸一舸弄煙波¶
太真行酒知何地𣺌莽遺基茂草深聲色加人何足計¶
精神滿腹不同斟六奇自可掀三狡一正何妨讋百壬¶
<pb:KR4d0349_WYG_002-3b>¶
墮幘吐茵均此轍可憐枉用世儀心¶
　　三江口過舟時方四鼓¶
櫂鷁收金柅釵蟲綴玉缸地鄰今七澤名襲古三江岷¶
漾雖分派荆揚却異邦晨光猶未發早認白鷗雙¶
　　赤壁¶
周郎二十四年少葢世功名隨一燎親提三萬走曹瞞¶
不以敵勍恨兵少豫州失匕已膽折一日目明驚二妙¶
最憐黄盖不知名吏士相從倚營嘯阿奴火攻本無䇿¶
<pb:KR4d0349_WYG_002-4a>¶
破竹自繇人不料貪降納侮理固宜泥淖華容幾盡𠞰¶
古來行師有絶地毋乃重詒千古笑鏃湛縱是差可認¶
鼎峙詎闗謀所召二喬春鎖何足言從此天光遂分耀¶
我聞漢賊乆染指奮毒搖牙噬江表八荒囊括豈復遺¶
一䠞呉宮已為沼當時乗勝下部騎考地當居楚南徼¶
䝉衝逆鬬須上流揖冦那容越津要武昌霸基跬步耳¶
肯使國畿紛㦸旐坡仙訪古特寓意横槊雄姿誰與弔¶
故將異地眩疑辭政恐因訛啓譏誚滄浪六月巻晴雪¶
<pb:KR4d0349_WYG_002-4b>¶
歴歴江山人物眇崩空亂石今幾存仿彿棲巢尚驚鳥¶
夜深刁斗聲四發星斗滿空群籟悄便須喚起紫綺裘¶
孤鶴南天楚江曉¶
　　巻雪樓(富池/)¶
地靈境勝宅神游第一江山巻雪樓勢擁萬峰淮甸接¶
氣吞七澤楚天浮魚龍灂沸雲生檻鷗鷺波閒月上鈎¶
畫棟珠簾朝復暮英名常與水東流¶
　　謁遺愛王祠二首¶
<pb:KR4d0349_WYG_002-5a>¶
功定三分國名高八字山威容尊國祀(闕/)　　　　虎¶
卧無今古烏靈信往還保民存賜珓猶掛屋楣間¶
大帝開江左謀臣守四方興邦有喬木遺愛尚甘棠日¶
月扶聲烈山川詫鬱蒼中原知極目應慨舊封疆¶
　　寄王料院(鐸/)三首¶
平生初未識半面此地相從方及期舉世公清如子少¶
隨時離合豈人爲可堪嵗月老奇傑等是年時經嶮巇¶
閒適不同同患苦兩心惟有一天知¶
<pb:KR4d0349_WYG_002-5b>¶
炯炯青燈對擁爐掣鈴夜半讀邊書風煙解使寸心折¶
霜雪頓侵雙鬢疎已事勿言穿塞馬歴官可歎上竿魚¶
勤勞似此天應報我自鋤犂一任渠¶
一葉扁舟興浩然筆床茶竈舊因縁帆歸西塞秋風外¶
人在南樓夜月前情不自由君憶我老無所用我知天¶
何時見易園中路拂石攜壺同醉眠¶
　　後江行十絶¶
日日征帆上水風掀天雪浪駭魚龍不須檢校江行厯¶
<pb:KR4d0349_WYG_002-6a>¶
知過雲山幾萬重¶
逺村烟瞑牛羊下近㟁波澄鷗鷺閒一抹斜陽江似鏡¶
天移小景向人間¶
指㸃神鵶送客檣江山回首鬱蒼蒼呉朝千載興亡地¶
極目長淮恨更長¶
擁騎年時憶往來舊時行處半莓苔山雲勒駕應頻笑¶
又是江南勾當回¶
夕舂正是隔前谿江路行人猶未歸我笑卧龍成底事¶
<pb:KR4d0349_WYG_002-6b>¶
晨光儘欠踏熹微¶
呌着漁郎急掉頭一聲别浦聴蓮謳山遙水逺應同趣¶
我亦青帘問酒樓¶
湓波已近見康廬風月煙雲自巻舒白鳥歸來閒似我¶
向山深處認巢居¶
官牌夾外少人煙商婦琵琶乆斷絃司馬青衫不須泣¶
江鷗對我正忻然¶
西望沙羡東秣陵溢江中道是歸程栁隂繫纜人歸後¶
<pb:KR4d0349_WYG_002-7a>¶
頻有黄鸝三四聲¶
人生最好是歸來六月火雲溶雪醅散髪晞風須一醉¶
月明攜簟又涼臺¶
　　初還故居¶
元是廬山莫逆交宮亭西畔着衡茅盟鷗似怯經新浪¶
怨鶴還知宿故巢一沼種蓮衣可製萬竿脫籜杖輕敲¶
不須海若猶然笑乞與杯堂樂芥㘭¶
　　集喜二首¶
<pb:KR4d0349_WYG_002-7b>¶
鵲噪庭前木蛛翻簷畔圍雙蓮瑞明月萬栁舞晴暉宿¶
鶴迎風袂盟鷗認雪衣物情同一喜應為主人歸¶
水面開新皺山容散宿顰松巢猨已識花徑鹿初馴雲¶
倦隨歸鳥風清似故人逢迎真不暇誰作近前嗔¶
　　寄紫微髙侍郎三首¶
去年紫塞兩相望公在齊安我武昌秋晏車箱訪流馬¶
夜深弧矢看天狼不辭目斷傳烽堠尚憶螯持共酒觴¶
今日區區話鵬鷃圖南應是歎榆枋¶
<pb:KR4d0349_WYG_002-8a>¶
人生憂患偶同時曽見驚塵傍紫㣲坡老鶻巢尚堪俯¶
周郎羽扇想重揮望風自絶㳺南牧囓雪應遲使北歸¶
從此青油欠籌畫上方虛已聴宵衣¶
力勞效寡是窮途贈䇿無人生大愚三刖尚迷藏櫝寳¶
六街幾誤脫巾呼味言已轉廷中轂歸興難忘隴上鋤¶
欲問死生何許是紫煙浮處認香鑪¶
　　歸自鄂雙蓮生于後池偶作再寄紫微¶
巋然康廬山獨秀蓮花峰派為濓溪源下有愛蓮翁絶¶
<pb:KR4d0349_WYG_002-8b>¶
學嗣洙泗千載同清風書堂二池間浮翠籠輕紅居然¶
不染塵湧出清泠中雪藕厲堅節一念窒以通朝巻而¶
暮舒吸之碧玉筩潔凝月露潤妖鄙桃李穠食子味崖¶
蜜擘房透香叢菰蒲儼不羣魚鳶間相從大哉君子操¶
視此禔其躬我方賦歸來來䇿溪上笻家池忽驚見晴¶
霞照秋空已迎顥氣澂况復嘉瑞逢雙葩本共根殊質¶
疑並鍾摘奇且熟玩比徳思廣充嘗聞古之人即物皆¶
至公兩岐美報上同穎還居東雙觡賦長卿奇木對終¶
<pb:KR4d0349_WYG_002-9a>¶
童善推仁義端脗合造化工後世煽淫靡世見了不同¶
聫芳天泉池合歡華清宮駢花耀鯉湖十丈聞華潼徒¶
能資喪志誰與思念功嗟予困蒺藜坐此五技窮兹瑞¶
何自來儆戒如倥侗孤植常易摧初戒先叶恭競妍必¶
競妬次戒毋茍容美祥不可恃又以戒其終恭惟天地¶
心常比藥石攻名理儻未喻再拜師正䝉¶
　　又賦雙蓮¶
一舸歸來喜未涯天教奇産瑞吾家交枝各倚青羅葢¶
<pb:KR4d0349_WYG_002-9b>¶
並蒂俱酣紅玉葩湘女月裳疑共浴越姬風袂憶同車¶
人生所欠惟閒適且酌清尊對物華¶
　　病中有感四首¶
欹枕目雙炯觸屏腸九回玉蟲迷眩霧銀鹿伴飢雷清¶
夢雖驚隔丹心未猝灰青萍聊把玩塵匣為誰開¶
一載為官憂文書毎壓頭枕鈴常警夜築甬更驚秋倦¶
豈因心至閒常與病謀息肩僅句耳二豎欲何求¶
秋近夜初長開忩病骨涼心驚&KR0276;婦嘆肘繫越人方動¶
<pb:KR4d0349_WYG_002-10a>¶
帳風侵几窺簷月在床呼僮然粥鼎我欲待晨光¶
積病漸成衰情知老見欺眵昏先掩巻肩竦不闗詩行¶
圃須人助登樓怯步遲經年早知倦况復隔年時¶
　　太行道¶
太行羊腸坂九折雲黑風乾尺深雪董泥道滑木葉寒¶
轆轆車聲行復歇華山有馬乆脫轅歸來牧野經幾年¶
一從倉箱事居積聊以知道煩長鞭前車已覆覆道左¶
天井闗頭夜明火後車趣駕開井陘唱籌仍復催連營¶
<pb:KR4d0349_WYG_002-10b>¶
闗山青草春二月單軌一冬曾結轍鬃頺毛落雙膊高¶
引領皮穿眼流血去年摶手雙弮空今年三月甬道同¶
可憐駑力不敢惜轅下亦覺鹽車通君恩天大示弗服¶
桃野已甘偕觳觫感恩伏櫪飽秣芻猶為太行憂後車¶
　　長門怨¶
驚風不成雨行雲去無蹤妾生三十年著籍長門宮宮¶
車轆轆春雷曉明星初熒緑雲擾増成丙舍爭迎鑾惟¶
有長門閉花鳥黄門開玉匙畫史圖蛾眉金鋪振瓊鑰¶
<pb:KR4d0349_WYG_002-11a>¶
玉秀生銅池朝陽纔回金屋在轉盻不堪人事改入宮¶
已作鄭袖嗁出塞那知延夀賣花殘鳥語頻長門春復¶
春花鳥易驚老况復門内人東風動地夜來惡萬翠千¶
紅繞簾幙莫能自有匪石心肯顧班姬秋扇薄長門勿¶
輕怨視此篋中扇白華兮緑衣自古兮有之¶
　　病中散步六絶¶
一年無病縁官事一病兼旬為燕居自是素餐天所厭¶
可能豎子解乗除¶
<pb:KR4d0349_WYG_002-11b>¶
池上荷花緑浄時岸頭楊栁揷天垂倦翁縱步聊行散¶
早有龜魚聖得知¶
朝隨粥鼎蝉腹潤夜掩書帷鰥目眠無奈暑威侵病骨¶
起來搔首斗垂天¶
平頭奴子初茸鹿利口嗇夫雙部蛙二物何闗人静躁¶
不妨臥聴步隨車¶
病疎酒醆傍茶甌一獨醒中起百憂七尺之軀三寸舌¶
問渠小大若為謀¶
<pb:KR4d0349_WYG_002-12a>¶
絶憐倦翼晚風高解紲歸來得故巢物態随人也歡喜¶
遊絲不住舞蠨蛸¶
　　夜觀象奕¶
青燈相對夜初闌適意棋枰伴我閒天馬輜車金象國¶
虛龍縞韈寳臺山進趨自可覘成敗倖勝何嘗不往還¶
一著未容囬局勢不妨袖手酒杯間¶
　　唐世有刺郡江表者時宰囑以新淦出筆令製以¶
　　　寄刺史始至召佳手一老父應命百日而得二¶
<pb:KR4d0349_WYG_002-12b>¶
　　　管馳貢相府一見已訝其遲且鮮試之乃絶不¶
　　　堪大怒曰數千里乃寄兩管惡筆來刺史聞之¶
　　　懼欲寘老父於罪老父訴曰使君毋草草我所¶
　　　製乃歐褚所用丐先示以相君翰墨容再製茍¶
　　　不稱甘鼎鑊遂示之慨然曰如此只消使君三¶
　　　十錢筆不日獻五十管暨再使至長安相一試¶
　　　大喜復書令優賜匠者夜忩偶試毘陵張顥筆¶
　　　戲為之賦¶
<pb:KR4d0349_WYG_002-13a>¶
世間未必無&KR0399;夔九疑虞舜不可追武皇鋭意開絶漠¶
摧鋒乃亦有衛霍嗟哉格物本一理顧人所用何如耳¶
筆工在昔本市傭束毫傳筦求售同誰云進技不進道¶
意匠輒與歐褚通䖍州刺史募佳筆雙筦何堪須百日¶
星馳一騎到長安試手鳳池隨弃擲老奴恂慄丞相嗔¶
能用此筆能幾人願窺翰墨減工製必使揮毫誇入神¶
斗杓春回開電笑橐籥果符人所料中山聚族儻未殫¶
束帛那容及年少是知人才用舍别識惟一心&KR0399;夔衛¶
<pb:KR4d0349_WYG_002-13b>¶
霍無古今妍媸能否俱在上所使此筆區區正其比我¶
生識字僅一丁眼前所見徒毘陵未知當年新淦果何¶
若正恐鍾衛二王無合作君不見此老一去知幾年當¶
時鑒裁無復傳紛紛雞毛抱筩賣恰費書傭三十錢¶
　　蒲萄¶
當年博望奏邊功異種曽携苜蓿同摘乳那煩挏馬令¶
引鬚聊愜好龍公頗憐漢地離宫在未許涼州酒甕空¶
回紇祗今重餧肉清隂彌望滿闗中¶
<pb:KR4d0349_WYG_002-14a>¶
　¶
　¶
　¶
　¶
　¶
　¶
　¶
　¶
<pb:KR4d0349_WYG_002-14b>¶
　¶
　¶
　¶
　¶
　¶
　¶
　¶
　玉楮集巻二¶
